Figyelmeztető/tájékoztató lap koponyasérültek számára
Ön illetve Hozzátartozója olyan koponyasérülést szenvedett, mely a szakrendelésen történt vizsgálatok alapján könnyű/alacsony kockázatú sérülésnek tekinthető, ezért a Klinikára történő felvétele nem szükséges.
Tekintettel arra, hogy - igen ritkán - a látszólag enyhe, kezdetben teljesen tünetmentes sérülések is járhatnak késői komplikációkkal, elsősorban lassan növekvő vérömleny kialakulásával, kérjük, hogy szíveskedjen figyelmesen elolvasni és betartani az alábbi tanácsokat!
Orvosi segítséget kell kérni (az ambulanciát /ismét-/ haladéktalanul fel kell keresni):
aluszékonyág fellépése esetén, (nem-, vagy nehezen ébreszthető fel, magára hagyva könnyen elalszik) megváltozott viselkedés, fokozódó fejfájás, beszédzavar esetén, karban vagy lábban észlelt gyengeség, érzészavar kialakulása esetén, ismétlődő hányás jelentkezésekor, pupillák (szembogár) tágulása és fényre nem szűkülése esetén, epilepsziás vagy más görcsös rángások fellépésekor, ha a sérülés helyén gyorsan növő, egyre nagyobbodó dudor alakul ki, ha füből, orrból víz-szerű, vagy véres, szalmasárga váladékcsorgást észlelt!
Javasoljuk, hogy 24 órán keresztül ne vegyen be a fájdalmak csillapítására a Panadolnál/Rubophennél erősebb fájdalomcsillapítót!
Ne vegyen be Aspirint vagy más gyulladás-csökkentő illetve vérhígító szert sem!
