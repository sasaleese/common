Jobb oldali v. jugularis interna kanülálás: részletes betegfelvilágosítást követően asepticus technika, steril kesztyű, köpeny, maszk, sapka. A beteg háton fekvő pozícióban, a bőr Dodesepttel lemosva, majd 2 ml 2% lidocain local anaesthesia. Sikeres első szúrás, a tűn keresztül Seldinger technikával három lumenű CVC-t vezettünk föl 15 cm.-ig, majd a kanült a bőrszélnél varratokkal rögzítettük. A kanül lumenein keresztül jó folyadék be- és kiáramlás. Szövődményt nem észleltünk, mellkasi Rtg. vizsgálatot megkértük. A szúrás helyét steril kötéssel fedtük.
